TERMINI E CONDIZIONI CONTRATTUALI GENERALI


Cos’è OROSMART?
OROSMART è il nome del sito web della società HI CASH s.r.l costituita a Milano nel 2010 (Italia) con numero di partita IVA 07231720967, REA MI1945576, Registro Operatore Professionale dell’Oro n. 5003751 (Banca d'Italia), Licenza P.S. 38/11


I termini e le condizioni sono vincolanti?
Sì. Confermando l’ordine il cliente accetta tutte le condizioni ed i termini per qualsiasi tipologia di ordine, dagli acquisti allo stoccaggio alle vendite. Le condizioni sono inoltre valide per gli ordini inviati secondo ogni modalità offerta da OROSMART: telefonici, via mail, via web o in qualsiasi altro modo


OROSMART può modificare i termini e le condizioni?
Sì. OROSMART può modificare i termini e le condizioni. OROSMART pubblicherà la versione aggiornata sul sito web https://www.orosmartitalia.com.com/. In caso di modifiche sostanziali i clienti saranno avvisati via mail della variazione con 7 giorni di preavviso


Cosa si intende per Accordo?
Il termine Accordo indica l’accordo che si instaura tra OROSMART e il Cliente al momento della stipula del contratto di compravendita o di immagazzinamento.
A chi appartiene il nome “OROSMART”?
OROSMART è un nome commerciale che appartiene alla società HI CASH s.r.l.
Cos’è il “Conto OROSMART”?
Il conto "OROSMART" è un conto gestito da HI CASH s.r.l. a nome del cliente e serve a gestire i prodotti e i servizi offerti da OROSMART, incluso lo strumento di accumulo di oro da investimento chiamato "PPO".
Chi è il “Cliente”?
Il Cliente è la persona che, tramite sito web o in qualsiasi altra maniera, effettua ordini o transazioni con OROSMART sia aprendo un account online sia in qualsiasi altro modo.
Cosa si intende per “Ordine”?
Con Ordine si intende una richiesta di acquisto, vendita o stoccaggio effettuata via web, via mail, telefono o di persona a OROSMART
Cosa si intende per “lingotto”?
Con Lingotto si intende: lingotti e monete in oro, argento, platino o palladio in forma fisica.
Cosa si intende con “Valori al sicuro”
Con “Valori al Sicuro” si identifica la somma di euro depositata dall'utente che potrà essere utilizzata per effettuare il pagamento di beni o servizi in relazione agli accordi tra OROSMART ed il cliente
Cosa si intende per ”Utente di Valori al Sicuro”?
Utente di “Valori al Sicuro” è un cliente di "OROSMART".
Cos’è il “pagamento online”?
Con pagamento ON LINE si intende un pagamento effettuato attraverso internet per i trasferimenti elettronici accettati da "OROSMART".
Cosa sono i “Metalli preziosi d’investimento”?
I Metalli preziosi d'investimento sono metalli in forma di lingotti, lamine o monete, sono esenti da IVA e soddisfano i criteri definiti nella Legge 17 Gennaio 2000, n. 7.
Cos’è il “PPO”?
Con l’acronimo PPO s’intende "Protezione Patrimoniale Oro".
Cos’è il “PPO Gram”?
Con l’acronimo PPO Gram si indica 1 grammo di oro fino con purezza minima garantita di 9,995
Cos’è il “Protezione Patrimoniale Oro” definito in grammi parte di un lingotto”? 
Si intende il peso di oro fino o argento, immagazzinato da "OROSMART", convertibile in metallo fisico secondo incrementi di 100 e 1.000 grammi di Oro e 15.000 grammi d'argento o altri metalli preziosi disponibili.


Quali sono le condizioni di acquisto?
I prezzi dei prodotti offerti da "OROSMART" seguono il prezzo del mercato spot per i metalli preziosi e altri meccanismi di prezzo. 


OROSMART può rifiutare un ordine?
Sì.  "OROSMART" si riserva il diritto di rifiutare gli ordini effettuati dai clienti che non hanno pagato entro i termini stabiliti i precedenti ordini. 
OROSMART si riserva inoltre il diritto di annullare o rifiutare qualsiasi ordine per qualsiasi motivo, compresi gli ordini in cui:
* Il pagamento non è stato effettuato o non ha raggiunto HI CASH s.r.l. entro i termini indicati al momento del contratto.
* Situazioni straordinarie nel mercato dei metalli preziosi.
* Prezzo, giacenza, tempo di consegna o disponibilità sono stati pubblicati erroneamente a causa di problemi informatici o dovuti a fattori umani.
* Le consegne dei fornitori di “HI CASH” sono state ritardate o annullate.
* Il prezzo o altre informazioni sono state pubblicate erroneamente.
* L'ordine è ritenuto discutibile, sospetto, offensivo o di rischio significativo per "OROSMART".


Cosa accade se OROSMART annulla un ordine?
In caso di annullamento di un ordine, OROSMART contatterà il Cliente per riorganizzare i termini della vendita o rimborsare l'importo ricevuto. Il Cliente ha il diritto di richiedere il rimborso totale dell'importo pagato. "OROSMART" si riserva però il diritto di trattenere i fondi dagli ordini effettuati dai clienti che hanno debiti insoluti verso "OROSMART".


I metalli preziosi sono soggetti ad IVA?
NO. Secondo la legge n. 7 del Legge 17 Gennaio 2000 i Metalli preziosi di investimento sono esentati dalla Imposta sul Valore Aggiunto (IVA). 
Nel caso in cui "OROSMART" offra prodotti che non siano esentati, il prezzo indicato sul sito Web includerà l’IVA.


Cosa vende OROSMART?
"OROSMART" vende lingotti in metallo da investimento, salvo diversa indicazione. 


I lingotti possono presentare dei difetti?
I lingotti prodotti a scopo di investimento possono presentare piccoli difetti come graffi, segni, superfici ruvide, deformità, macchie di diverso colore, macchie bianche, scolorimento e altri difetti simili minori. In caso di questi piccoli difetti "OROSMART" non cambia o sostituisce articoli che si trovano in condizioni normali di metallo. 


I prodotti diversi dal metallo da investimento possono essere sostituiti in caso di difetti?
Sì. Per i prodotti diversi dal metallo da investimento, "OROSMART" prevede la sostituzione solo in caso di difetto visibile al momento del ritiro del prodotto da parte del Cliente, in caso di ritiro di persona. Una volta ritirato il prodotto, non sarà più possibile sostituirlo.


Quanto tempo OROSMART riserva i lingotti ordinati dai clienti?
OROSMART riserva per un periodo massimo di 7 giorni dal momento dell’ordine i lingotti in oro e in argento. Passati 7 giorni i lingotti possono essere messi nuovamente in vendita da OROSMART. 


C’è uno spread tra il prezzo di acquisto e il prezzo di vendita?
Il sito Web www.orosmartitalia.com può consentire l’acquisto di determinate quantità di lingotti senza spread tra prezzo di acquisto e prezzo di vendita. Per acquisti inferiori alle quantità minime per le quali è garantita l’assenza di spread, o per ordini in valuta diversa dall’Euro, OROSMART si riserva la possibilità di applicare uno spread tra prezzo di acquisto e prezzo di vendita.


Come si stabilisce il prezzo per gli ordini del cliente?
Il prezzo è bloccato al momento dell'ordine, vale a dire:
* Su sito web, nel momento in cui il cliente conferma l'acquisto facendo clic su "Conferma", "Inserisci il tuo ordine" o in modo simile nel checkout online. 
* Quando il Cliente incarica un rappresentante "OROSMART" di effettuare un ordine tramite telefono, e-mail o qualsiasi altro mezzo di comunicazione nel momento della firma del contratto.
* Quando viene effettuato un ordine in un negozio accreditato da "OROSMART".
Quando un ordine è stato confermato dal Cliente alla cassa del sito web o tramite qualsiasi altro mezzo di comunicazione, una conferma d'ordine viene inviata per e-mail. 
In caso di ordine in negozio al Cliente viene consegnata una conferma dell'ordine fisico che funge anche da ricevuta per i prodotti ordinati.
OROSMART si riserva il diritto di determinare il prezzo dei metalli preziosi che commercializza.


Gli ordini presso OROSMART sono vincolanti?
Sì.  Effettuando un ordine, il Cliente stipula un Accordo vincolante. Indipendentemente dallo stato di disponibilità sono vincolanti e definitivi.


Entro quando si deve pagare un ordine?
Il pagamento deve essere effettuato entro un giorno lavorativo dall'invio dell'ordine per tutti i metodi di pagamento. Se un ordine viene effettuato durante un giorno non bancario, il pagamento deve essere avviato il giorno lavorativo successivo. Nel caso di pagamento tramite bonifico bancario, il numero d'ordine deve essere indicato nella causale del bonifico bancario utilizzato per trasmettere il pagamento. Il pagamento deve pervenire a OROSMART entro due giorni lavorativi. Tutte le spese bancarie saranno a carico del cliente
Nel caso in cui il pagamento non venga effettuato nei termini stabiliti OROSMART si riserva il diritto di annullare l'ordine e addebitare al Cliente una commissione amministrativa di 60 euro nonché qualsiasi eventuale differenza tra il prezzo al momento dell’ordine e del suo annullamento e tutti i costi di lavorazione dell’ordine annullato.
In caso di mancato pagamento di una fattura per ordine annullato OROSMART si riserva il diritto di rivolgersi ad un’agenzia di recupero crediti o ad un tribunale.


Cosa succede in caso di nuovo ordine in presenza di fatture non saldate?
In caso di precedenti fatture non saldate il nuovo pagamento sarà utilizzato per saldare l’insoluto non liquidato, iniziando prima con il debito in circolazione più vecchio.
Dal momento che gli ordini di metalli preziosi sono vincolanti, "OROSMART" si riserva il diritto di utilizzare tutti fondi versati dal Cliente per saldare gli ordini precedenti, le spese amministrative addebitate o le eventuali differenze negative di prezzo degli ordini annullati. 


OROSMART può effettuare indagini su un cliente?
Sì. In caso di dubbi sull’origine dei fondi, o in caso di pagamento in contanti, OROSMART si riserva il diritto di condurre un'indagine di due diligence con un modulo di Approfondimento Dati Cliente. L'indagine può includere domande e verifiche sulla provenienza dei fondi e per valutare se il Cliente è effettivamente l’acquirente o il suo rappresentante. In caso di informazioni insufficienti, "OROSMART" si riserva il diritto di annullare o sospendere l'ordine. 
"OROSMART" non sarà responsabile per eventuali perdite dovute a insufficiente disponibilità bancaria o non chiare e dettagliate informazioni di identificazione fornite dal Cliente.


Si può pagare in contanti?
Sì. Il cliente può pagare in contanti, nei limiti stabiliti dalla legge, in un negozio fisico accreditato da OROSMART.
In caso di pagamento in contanti di un ordine online, questo dovrà avvenire entro e non oltre un giorno lavorativo dall’ordine
OROSMART si riserva il diritto di modificare il metodo di pagamento da pagamento in contanti a pagamento tramite conto bancario informando tempestivamente il cliente. In tal caso al cliente sarà concesso del tempo aggiuntivo per effettuare il pagamento.


Si può pagare tramite assegno bancario?
Sì. Si può scegliere di pagare in negozio con assegno bancario. In tal caso il cliente dovrà inviare o consegnare l'assegno a "OROSMART" entro un giorno lavorativo dall'ordine.


Quali sono le Caratteristiche di “Valori al Sicuro” ?


"OROSMART" consente ai suoi clienti detentori di un conto "Valori al Sicuro", di finanziare acquisti di oro fino e/o mantenere fondi in Euro sul proprio conto "OROSMART "Valori al Sicuro".  I fondi in Euro detenuti sul conto “Valori al Sicuro” dai clienti di OROSMART possono essere destinati all’acquisto di beni e servizi diversi solo quando saranno versati su un conto bancario personale: OROSMART non è un servizio di trasferimento di valuta a terzi.
Il Cliente può comunque mantenere impegnati in oro i propri fondi a tempo indeterminato nel magazzino "Valori al Sicuro" Oro Fino, e nel caso può utilizzare il valore in oro immagazzinato per l'acquisto di prodotti e servizi esclusivi di "OROSMART".


Sono previste commissioni per il conto Valori al sicuro?
No. OROSMART non applica alcuna commissione per la tenuta del conto “Valori al Sicuro”. 
Dopo la liquidazione del corrispettivo in oro dal conto "Valori al Sicuro" in Oro Fino, il cliente può richiedere un prelievo parziale o totale dei fondi dal proprio conto senza alcuna commissione. Tutte le spese bancarie per ricevere e inviare fondi al proprio conto bancario sono a carico del Cliente. I fondi tenuti in un conto "Valori al Sicuro" non danno interessi.


Si può Finanziare un conto "Valori al Sicuro" Euro?
Sì. Un Cliente accreditato può finanziare un conto in euro "Valori al Sicuro" dopo aver precedentemente informato "OROSMART" nei seguenti modi:
* Inviando una notifica online tramite "Il mio account> Deposito o Prelievo". 
* Specificando l'importo del finanziamento nella casella "Finanzia il tuo conto Valori al Sicuro" nel modulo di pagamento online. 
Le notifiche non sono vincolanti e scadono se i fondi non sono ricevuti da "OROSMART" entro 7 giorni dalla notifica.
Per finanziare un conto si possono utilizzare i seguenti metodi:
* Bonifico Bancario nazionale 
* Bonifico Bancario internazionale, 
* Bonifico Ricorrente da conto corrente verificato o intestato al titolare del conto.
I fondi restano sul conto “Valori al sicuro” di OROSMART fino a che il cliente non li utilizzi per effettuare un acquisto di Oro Fino o fino a che non ne chieda il prelievo.


Si può pagare un ordine dal conto “OROSMART”?
Sì. Al momento dell’ordine il cliente può scegliere se effettuare il pagamento dal proprio conto personale o dal conto “Valori al sicuro” di OROSMART.
In caso di pagamento dal conto “Valori al sicuro” i costi di acquisto saranno automaticamente prelevati dal conto qualora vi sia credito sufficiente.
In caso di vendita, i proventi verranno accreditati sul conto “Valori al sicuro” di OROSMART da dove potranno essere prelevati o utilizzati per ordini futuri.


Entro quanto tempo sono accreditati i proventi delle vendite?
I proventi delle vendite a OROSMART saranno accreditati sul conto “Valori al sicuro” del cliente entro il giorno lavorativo successivo alla transazione.


Ci sono limitazioni per il prelievo di fondi dal conto cliente?
No. Non esiste un limite massimo o minimo di prelievo. Il Cliente può sempre prelevare e trasferire fondi dal proprio conto Valori al sicuro. Il trasferimento viene elaborato in una giornata lavorativa e per giungere a destinazione richiederà i tempi di lavorazione bancari dei quali OROSMART non è responsabile. I trasferimenti possono avvenire ESCLUSIVAMENTE verso il conto bancario intestato al cliente e indicato a OROSMART al momento della stipula del contratto.
In rari casi, i prelievi possono richiedere fino a sei giorni bancari o essere ulteriormente ritardati se posti in attesa a fini di verifica o a causa di sospetti o attività anormali dell'account.


Le spese bancarie sono a carico del Cliente?
Sì, tutte le spese bancarie saranno a carico del cliente ma OROSMART non addebita nessuna commissione per le operazioni di trasferimento dei fondi


Si può tenere un saldo negativo sul conto OROSMART?
No, non è possibile avere un conto con saldo negativo.


E’ possibile aprire più account intestati alla stessa persona?
No. Ogni persona può aprire un unico account, deve fornire informazioni veritiere e tenerle sempre aggiornate.


Su un conto Valori al Sicuro possono operare altre persone oltre il titolare del conto?
No. Sul conto “Valori al Sicuro” può operare esclusivamente il titolare del conto tramite il suo account online. Per questo motivo non si prenderanno in considerazione ordini telefonici o via mail. Ogni account avrà un codice PIN ed una Password univoci e conosciuti solo dal Cliente, che sono obbligatori sul sito per validare ogni transazione.


Si possono aggiornare le informazioni dell’account online?
Sì. Ogni cliente tramite il proprio account può aggiornare in qualsiasi momento le proprie informazioni.


OROSMART chiede al cliente di presentare documenti di identità?
Sì. OROSMART può chiedere al cliente di presentare copia di due documenti di identità e una copia di una bolletta relativa all’abitazione di residenza. OROSMART si riserva il diritto di richiedere informazioni sull'occupazione del cliente, sullo scopo della transazione e sulla fonte dei fondi.


Cosa succede se OROSMART non può completare il processo di verifica delle informazioni fornite dal cliente?
In questo caso "OROSMART" NON può iniziare o continuare il rapporto commerciale il Cliente. 
Nel caso in cui "OROSMART" si trovi a dover chiudere il conto del Cliente e a trasferire i relativi fondi sul suo conto bancario per non essere stato in grado di completare il processo di verifica per motivi imputabili al Cliente, addebiterà una commissione amministrativa di 100 euro a scopo di recupero delle spese di gestione della pratica.
Tra i motivi imputabili al cliente si annoverano i seguenti casi: 
* RIFIUTO di inviare i documenti richiesti 
* Mancata risposta alle domande poste da "OROSMART" 


Cosa succede in caso di conto bancario cointestato?
Se un conto bancario è cointestato a due o più persone i termini, le condizioni e tutti gli obblighi previsti dal contratto con OROSMART vincoleranno tutti gli intestatari del conto corrente bancario. 
I Conti "OROSMART" sono gestiti con un'autorità di firma unica, i titolari del conto cointestato dovranno accettare l’autorità del detentore della firma e le sue istruzioni saranno vincolati per tutti gli intestatari del conto.
In caso di richiesta di chiusura del conto, OROSMART accetterà esclusivamente le richieste inoltrate da parte del titolare del conto OROSMART e detentore del diritto di firma e NON dagli altri titolari del conto bancario cointestato.
Tutte le comunicazioni verranno inoltrate al titolare del conto MIALNO ORO e saranno considerate valide come se inoltrate a tutti i titolari del conto bancario cointestato.


Si possono ritirare personalmente gli ordini?
Sì. I clienti che lo desiderino possono recarsi in uno dei negozi accreditati da OROSMART per ritirare personalmente i propri ordini. La scelta del “Ritiro Personale” si dovrà fare in fase di ordine online scegliendola tra i metodi di consegna disponibili nel carrello. Il cliente potrà recarsi, previo appuntamento, nel negozio selezionato una volta che il pagamento sarà andato a buon fine presentando la ricevuta di versamento.
Per il ritiro in negozio gli ordini sono normalmente disponibili dopo due giorni dall’elaborazione del pagamento da parte di OROSMART.


Si può far ritirare il proprio ordine da una terza persona?
Sì. Un rappresentante autorizzato del Cliente può ritirare l'ordine, a condizione siano presentati i seguenti documenti:
* Due documenti di identificazione 
* Il codice fiscale
* Una lettera di delega con autorizzazione firmata dal Cliente
Al momento del ritiro dell’ordine OROSMART chiederà al Cliente o al suo rappresentante autorizzato, di firmare una ricevuta di consegna. 
OROSMART si riserva il diritto di rifiutare la consegna degli articoli ordinati nei seguenti casi:
* Nel caso in cui l'identità del Cliente non sia verificabile.
* Nel caso in cui l’identità del rappresentante autorizzato non sia verificabile.
* Nel caso in cui il rapporto tra il Cliente ed il suo rappresentante autorizzato non sia verificabile. 
* Nel caso in cui il pagamento per gli articoli ordinati non sia stato confermato.


Entro quanto devono essere ritirati gli articoli?
Tutti gli articoli devono essere ritirati entro e non oltre sette (7) giorni successivi alla ricezione dell’e-mail di conferma del pagamento dell’ordine.
Se per qualsiasi motivo il Cliente o il suo rappresentante autorizzato non possano ritirare l'ordine entro questo periodo, "OROSMART" si riserva il diritto di addebitare una commissione per i prelievi dal magazzino. L’entità di tale commissione sarà coerente con il tariffario di OROSMART.
Il Cliente può tuttavia, assumendo valide ragioni, contattare "OROSMART" per richiedere un'estensione dei termini per il ritiro o per organizzare un'altra opzione di consegna. In ogni caso il ritiro non può avvenire oltre sei mesi dall’ordine. In caso contrario il possesso dei beni non ritirati tornerà a OROSMART.


Quali sono i tempi per la spedizione?
La spedizione avviene dopo la ricezione del pagamento secondo le seguenti modalità:
* Gli articoli indicati come "in magazzino" e "disponibile per la consegna immediata" sono spediti entro tre (3) giorni lavorativi dal ricevimento del pagamento.
* Gli articoli indicati con una data di consegna specifica, saranno spediti entro 7 giorni lavorativi dalla data di consegna indicata.
* Gli articoli per i quali non sia indicata una data di consegna, saranno spediti entro 45 giorni dal pagamento ricevuto.
* In casi eccezionali con circostanze al di fuori del controllo di "OROSMART" come, ad esempio, ritardi dai nostri fornitori, ritardi nei trasporti e così via, "OROSMART" si riserva il diritto di spedire entro 60 giorni dall'ordine.


Cosa succede se non ricevo il mio ordine?
Nel caso improbabile in cui un pacco spedito non abbia raggiunto il Cliente entro 21 giorni dal momento della spedizione e della relativa notifica inviata al cliente, il Cliente deve contattare "OROSMART", che effettuerà un'indagine sulla spedizione.


Come mi devo comportare se ricevo un pacco danneggiato?
Se il pacco arriva danneggiato o aperto alla consegna, il Cliente deve notificare immediatamente il danno al corriere o all’ufficio postale e prendere nota dei danni sulla ricevuta di consegna. Dovrà poi contattare OROSMART.


Le spedizioni sono assicurate?
Sì. "OROSMART" si assume sempre il rischio per la consegna fino a quando il Cliente non ha firmato il pacco e tutte le spedizioni sono assicurate.
Come funziona la spedizione di ordini multipli?
In caso di ordini multipli con tempi di consegna diversi, gli articoli saranno consegnati nel momento in cui tutti gli articoli saranno disponibili per la consegna.


Cosa succede in caso di spedizione restituita al mittente?


Nel caso in cui una spedizione per un ordine pagato venga restituita a OROSMART, OROSMART conserva il pacco per sei (6) mesi in attesa che il cliente richieda il pacco. Per la nuova spedizione "OROSMART" addebiterà una commissione di 60 euro oltre alle spese di spedizione. Nel caso in cui il pacco non venga reclamato dopo 6 mesi, la proprietà degli articoli nel pacco sarà trasferita a OROSMART.
OROSMART non si assume alcuna responsabilità per pacchi non ritirati restituiti.


Da dove sono spediti gli ordini?


Tutti gli articoli sono spediti dall’Italia. In caso di spedizioni in altri paesi, il cliente sarà responsabile delle eventuali tasse di importazione o delle dichiarazioni di importazione, ove applicabili.


OROSMART offre un servizio di immagazzinamento?
Sì. OROSMART offre ai propri clienti un servizio di immagazzinamento nei propri Caveau. 


I lingotti custoditi nei caveau restano di proprietà del cliente?
Sì. L’accordo di immagazzinamento garantisce al cliente la piena proprietà dei lingotti che affida a OROSMART perché vengano custoditi. OROSMART fornisce al cliente esclusivamente uno spazio di stoccaggio sicuro ed il cliente può riprendere i propri lingotti in qualsiasi momento impostando dal sito web un ordine per il prelievo fisico o per la spedizione. L’accordo tra OROSMART e il cliente per l’immagazzinamento dei lingotti non è un prodotto finanziario ma un accordo per la fornitura di stoccaggio di metalli preziosi fisici.


Come funziona la consegna dei lingotti acquistati in caso di accordo per l’immagazzinamento?
In caso di immagazzinamento dell’oro nel caveau di OROSMART, la consegna avviene nel momento in cui OROSMART cambia lo stato dell’ordine ad “IMMAGAZZINATO NEL CAVEAU” e manda relativa notifica via mail al cliente.
I tempi di consegna sono i seguenti:
* Tutti gli ordini di stoccaggio per i prodotti elencati sul sito come "In magazzino", saranno gestiti da "OROSMART" nel Caveau entro 6 giorni lavorativi dalla ricezione del pagamento completo per l'ordine. 
* Gli ordini elencati con lo stato di disponibilità di "In transito" al momento dell'ordine saranno gestiti da "OROSMART" entro 6 giorni lavorativi dall’arrivo degli articoli ordinati in magazzino.
* OROSMART può disporre dei lingotti immagazzinati?
No. OROSMART, in caso di contratto di immagazzinamento, fornisce esclusivamente lo spazio di stoccaggio e non può disporre dei lingotti, non può noleggiarli, spostarli o usarli in alcun modo.


Come funziona l’acquisto di lingotti per lo stoccaggio?
Nella sezione online “Panoramica del mio conto OROSMART” il cliente potrà vedere lo stato degli ordini con richiesta di stoccaggio interno.
Gli ordini in attesa di pagamento sono evidenziati in corsivo con il testo "Pagamento in sospeso per questo articolo" . 
I lingotti in attesa di pagamento non possono essere venduti o ritirati fisicamente. 
Una volta completato il pagamento l’ordine non sarà più in sospeso ed il cliente potrà disporre dei lingotti acquistati.


Dove si trova il certificato di proprietà dei lingotti acquistati?
Il certificato di proprietà è scaricabile, dopo che il pagamento è andato a buon fine, dalla sezione “Panoramica del mio conto OROSMART”


E’ possibile vendere i lingotti in Oro Fisico acquistati?
Sì. In qualsiasi momento, attraverso il proprio account sul sito OROSMART, il cliente può inoltrare ordini di vendita dei propri lingotti.
Sarà cura del cliente fornire informazioni corrette per la finalizzazione della vendita e del pagamento.
Per effettuare l’ordine di vendita il cliente dovrà disporre del codice PIN per approvare l’ordine e dovrà accettate i Termini e le Condizioni del contratto.


Entro quanti giorni avviene il pagamento delle vendite?
OROSMART, dopo aver verificato l’ordine del cliente, provvederà al pagamento entro sei giorni lavorativi.
I lingotti venduti sono rimossi dalla “Panoramica” del Conto Cliente e dal certificato di proprietà.
OROSMART, tuttavia, si riserva di saldare le vendite il prima possibile entro trenta giorni lavorativi nei seguenti casi:
* In caso di ordini molto consistenti
* In caso di grandi fluttuazioni dei prezzi
* In caso di eventi imprevedibili


Si può riscuotere il pagamento in assegni o in contanti?
Sì. I clienti che richiedano il pagamento in contanti o tramite assegni bancari dovranno recarsi nel negozio accreditato OROSMART presentando prova della propria identità. Il cliente dovrà poi firmare a OROSMART la ricevuta di avvenuto pagamento


Si può ricevere il pagamento sul proprio conto “Valori al sicuro” di OROSMART?
Sì. Si può scegliere di ricevere il pagamento sul proprio conto “Valori al sicuro”




Come funziona il ritiro dei lingotti stoccati?
In qualsiasi momento il cliente può richiedere il ritiro di una parte o di tutti i lingotti immagazzinati da OROSMART. Potrà farlo direttamente online dal proprio account inoltrando un ordine di ritiro scegliendo tra la modalità di ritiro di persona o la spedizione.


In caso di Protezione Patrimoniale Oro come funziona il ritiro?
In caso di acquisti finalizzati alla realizzazione dei lingotti il cliente potrà prelevare in qualsiasi momento i PPOGram (grammi di oro fino) acquistati secondo le seguenti quantità e loro multipli:
* Oro: 100 grammi
* Oro 1000 grammi
* Argento 15000 grammi
In caso di ritiro dei PPOGram il cliente dovrà pagare i costi di realizzazione del lingotto
Il Cliente deve sempre approvare qualsiasi prelievo inserendo il codice PIN Cliente per verificare la transazione.


Quali sono le regole per effettuare il ritiro di persona?
Il Cliente che scelga il ritiro di persona può recarsi al negozio accreditato di "OROSMART" solo aver ricevuto conferma del suo ordine con l’indicazione del luogo di ritiro. 
Non è necessario prendere appuntamento.
Per procedere al ritiro il cliente dovrà fornire prova della propria identità e dovrà firmare una ricevuta attestante l’avvenuto ritiro del o dei lingotti.


Sono applicate tariffe per il prelievo?
Sì.  Verrà applicata una commissione in conformità con il Piano delle Commissioni per il servizio di immagazzinamento nel Caveau.
Tutti gli ordini di prelievo sono vincolanti ed il cliente sarà tenuto a saldare la tariffa di prelievo anche nel caso in cui decida di non procedere.


E’ possibile ritirare tutti i lingotti in presenza di debiti insoluti con OROSMART?
No. Il cliente potrà ritirare tutti i lingotti stoccati da OROSMART solo nel caso in cui tutte le precedenti fatture risultino regolarmente saldate.


I lingotti acquistati per essere immagazzinati da OROSMART sono reali?
Sì. Tutti i lingotti acquistati dal cliente e stoccati da OROSMART sono reali, sono assicurati ed immagazzinati fisicamente in uno dei caveau di OROSMART o dei suoi partner.
OROSMART garantisce che i lingotti immagazzinati per conto del cliente corrispondano alla quantità di lingotti effettivamente acquistati e che rimarranno di esclusiva proprietà del cliente per tutta la durata del contratto di immagazzinamento.


Come faccio a vedere quanti lingotti ho immagazzinato nel caveau di OROSMART?
Il Cliente può conoscere la quantità dei lingotti immagazzinati accedendo a: “Il mio Caveau” – “Panoramica del mio Caveau”. OROSMART nella sezione Panoramica del mio caveau mette a disposizione le foto dei lingotti ed il certificato di assicurazione.


Cos’è il Piano di Protezione Oro (PPO)?
Il PPO è un piano di acquisto di oro fino. I Grammi PPO sono supportati da oro fisico in lingotti contenuto in scorte di magazzino anche non direttamente riferibili a "OROSMART". 
I Grammi PPO possono essere convertiti o ritirati in lingotti fisici con incrementi di 100 o 1000 grammi di oro, 15.000 grammi di argento e in prodotti predefiniti da "OROSMART". I PPO Gram possono essere venduti a "OROSMART" in qualsiasi momento. 
Il prezzo dei Grammi PPO fluttua con il prezzo dei metalli preziosi fisici.
OROSMART si riserva tuttavia il diritto di modificare il prezzo dei PPOGram o di limitare la disponibilità per le seguenti ragioni:
* variazioni del prezzo del mercato a pronti 
* Variazioni delle condizioni del mercato a pronti
* variazioni del prezzo o delle condizioni nel mercato fisico dei metalli preziosi
* Situazioni straordinarie sui mercati dei metalli preziosi
* Situazioni con rischi significativi per "OROSMART" 
* Modifiche del quadro giuridico in base al quale PPO Gram sono coperti.


Quando entro in possesso dei lingotti acquistati?
Il cliente entra in possesso dei lingotti al saldo dell’ordine e di tutte le eventuali spese residue e collaterali. I lingotti sono numerati in maniera non seriale e OROSMART garantisce che il cliente è proprietario dell’esatto numero di lingotti acquistati. OROSMART elenca i numeri di serie dei lingotti acquistati del cliente ed immagazzinati nei propri Caveau nel suo "Rapporto di verifica".  Il cliente può controllare in ogni momento l’esatta corrispondenza tra il “Rapporto di Verifica” e i dati contenuti nella sua “Panoramica del Caveau”


Come ho la certezza che i lingotti acquistati siano di mia proprietà?
Il cliente possiede la piena proprietà legale su tutti i lingotti acquistati.
Ogni lingotto acquistato è elencato nella “Panoramica del Caveau” dell'account online del cliente di "OROSMART". 
Il cliente potrà generare e stampare un certificato di proprietà che riporta il tipo e la quantità di lingotti da lui detenuti accedendo in qualsiasi momento alla "Panoramica del Mio Caveau”. 
Il certificato di proprietà elenca tutti i prodotti interamente pagati, viene aggiornato non appena sono finalizzate nuove transazioni e indica e il prezzo al quale sono stati acquistati.


Il deposito dei lingotti presso OROSMART è assicurato?
Sì. Tutti i lingotti sono completamente assicurati, come dimostra l'evidenza del documento assicurativo disponibile in "Mio Caveau" - "Panoramica Caveau" - "Prova del certificato di assicurazione". 
Nel caso in cui "OROSMART" subappalti lo stoccaggio ad un fornitore indipendente, la copertura assicurativa per il lingotto sarà di competenza del sub-custode, tuttavia "OROSMART" assicurerà che il fornitore di stoccaggio indipendente disponga di un'assicurazione adeguata.


Il Caveau di OROSMART è sorvegliato?
Sì. Il caveau utilizzato da "OROSMART" per immagazzinare lingotti è sotto stretta sorveglianza.
In caso di stoccaggio interno, c’è il rischio che OROSMART venda lo stesso lingotto a più clienti?
No. Tutti i lingotti sono identificati in modo anonimo secondo un numero progressivo e sono elencati nel “Rapporto di Verifica” di OROSMART e sono messi in relazione in modo anonimo al numero identificativo del cliente che li ha acquistati. In ogni momento il cliente può controllare il rapporto e verificare che non ci siano doppie allocazioni.
Ogni ordine di acquisto e custodia in caveau viene preparato e siglato dai responsabili ed avviene sotto la sorveglianza della telecamera. Il cliente potrà accedere alle fotografie dei lingotti immagazzinati per verificarne l’esistenza.
OROSMART effettua controlli di inventario?
Sì. OROSMART effettua frequenti controlli di inventario. 
Gli audit esterni sono condotti da un ente terzo autorizzato e i protocolli degli audit esterni sono pubblicati in "Mio Caveau" - "Panoramica Mio Caveau" - "Protocolli degli auditor approvati da LBMA".


Quali sono i sistemi di sicurezza messi in atto per evitare accessi illeciti?
Il sistema di stoccaggio prevede una quadrupla sicurezza:
* E-mail
* Password
* Codice PIN
* Autenticazione a due fattori
È cura del cliente non rivelare a terzi i dati di accesso al proprio account.
OROSMART suggerisce vivamente ai clienti di abilitare l’autenticazione a due fattori, sebbene non sia obbligatoria.
Per motivi di sicurezza tutte le transazioni che riguardano lo stoccaggio in caveau devono avvenire tramite sito web. Non saranno presi in considerazione ordini telefonici o via mail.


Posso vendere o trasferire a terzi i miei lingotti custoditi nel caveau di OROSMART?
No. I lingotti possono solo essere venduti a OROSMART o ritirati fisicamente dal cliente


Come funziona il Programma Protezione Oro (PPO)?
Il Piano di Protezione Oro prevede l’acquisto di oro fino o argento in grammi. Per ogni grammo acquistato dai clienti OROSMART mette a disposizione l’esatto corrispettivo in oro fisico sia nelle sue scorte che in scorte di terze parti.
Il cliente può liquidare in qualsiasi momento la quantità di oro acquistato senza pagare commissioni. Il ritiro dei lingotti può avvenire secondo incrementi di 100 o 1000 grammi di oro e di 15.000 grammi di argento.
Il cliente può acquistare, vendere o prendere in consegna i Grammi PPO esclusivamente attraverso il sito web di "OROSMART" e non può rivendere o convertire i Grammi PPO altrove.
La marca di lingotti assegnata ai clienti che acquistano secondo il PPO è stabilita insindacabilmente da OROSMART.


Ci sono limiti per l’acquisto di grammi PPO?
No. Non esistono limiti minimi e massimi per l’acquisto di grammi in oro. Tuttavia, "OROSMART" si riserva il diritto di rifiutare ordini o limitare la fornitura di Grammi PPO. 


Ci sono spese aggiuntive per la compravendita o il ritiro di Grammi PPO?
No. Non ci sono spese aggiuntive ad eccezione delle spese di deposito ordinarie di "OROSMART" come indicato nel tariffario delle commissioni di servizio.


Quali sono le condizioni dello stoccaggio?
Le spese di stoccaggio sono dovute entro 30 giorni dalla data della fattura. In caso di mancato pagamento OROSMART può chiedere una commissione aggiuntiva dall’importo specificato nel Prospetto delle commissioni di deposito
In caso di mancato pagamento entro i trenta giorni “OROSMART" può esercitare una prelazione a copertura delle spese, vendendo una parte o tutti i grammi di oro appartenenti al Cliente per garantire il pagamento delle spese fatturate. Nel caso in cui la vendita non produca fondi sufficienti a saldare le spese, "OROSMART" può adottare ulteriori misure per recuperare l'importo residuo. Nel caso in cui la vendita di lingotti comporti proventi in eccesso, "OROSMART" provvederà a rimettere tali fondi al Cliente.


OROSMART agisce come agente a nome del cliente?
Sì. Stipulando un contratto con OROSMART, il cliente accetta che OROSMART agisca come suo agente limitatamente al trasporto, allo stoccaggio e la copertura delle disponibilità di metalli preziosi acquistati.
Il cliente accetta che "OROSMART", in qualità di agente, possa delegare la custodia di lingotti in una struttura protetta gestita da un fornitore di servizi indipendente e che possa trasferire l'oro in diversi depositi senza dare preavviso e stipulando contratti a nome del cliente.


Come si apre un account “Valori al Sicuro”?
Per aprire un account, il Cliente deve inserire nel modulo online le informazioni personali richieste e scegliere un codice PIN, con un minimo di 5 cifre.
Ad account aperto il Cliente riceverà una conferma via mail all’indirizzo fornito in fase di registrazione. 


Posso effettuare un controllo fisico dell’oro acquistato per lo stoccaggio da OROSMART?
Sì. OROSMART permette a tutti i clienti di recarsi presso un punto di stoccaggio per controllare di persona il metallo acquistato. Per effettuare il controllo il cliente dovrà provare la propria identità tramite doppio documento di identità
Per effettuare il controllo fisico è previsto un addebito in conformità con le Tariffe del servizio di stoccaggio.


Quali sono le norme che regolano le successioni in caso di decesso?
In caso di decesso di un cliente, gli eredi devono tempestivamente informare OROSMART consegnando il certificato di decesso. 
OROSMART effettuerà le verifiche tentando di contattare il cliente sui contatti da questi forniti al momento della registrazione. È importante che il cliente registri il proprio conto nominandolo in modo che corrisponda esattamente al proprio nome e al proprio conto bancario perché una discrepanza tra il nome del conto, il nome riportato sul certificato di decesso ed il nome del conto bancario può causare ritardi e spese per gli eredi.
Entro trenta giorni dalla comunicazione OROSMART inizierà ad elaborare la pratica. Gli eredi dovranno inviare a OROSMART tutti i documenti previsti dalla vigente legislazione in materia di successione.
OROSMART, dopo aver svolto le indagini necessarie a verificare la correttezza dei documenti, nominerà il conto “proprietà degli eredi del defunto” e si riserva il diritto di addebitare una commissione massima di 500 euro o del 1,5% del valore dei lingotti registrati sul conto.


Quali sono le condizioni per la vendita a OROSMART?
Per vendere il proprio metallo prezioso a OROSMART il cliente ferma il prezzo di vendita online o in un negozio accreditato OROSMART.
OROSMART detiene il diritto di determinare il prezzo di acquisto e di vendita di tutti i prodotti e servizi.


Come si effettua una vendita a OROSMART?
Al momento dell’ordine di vendita il cliente dovrà inserire tutti i dati richiesti, selezionare il metodo di pagamento preferito e accettare le condizioni di vendita. OROSMART provvederà ad inviare al cliente una mail di conferma dell’ordine di vendita. Il cliente dovrà, entro un giorno lavorativo, consegnare fisicamente i prodotti in vendita presso il negozio selezionato.
OROSMART ha il diritto di eseguire qualsiasi test ritenga necessario per valutare la qualità dei metalli e non si assume responsabilità circa eventuali danni che queste analisi possono provocare.


Come si regola la vendita di lingotti a OROSMART?
Il prezzo indicato per la vendita di lingotti sul sito Web di "OROSMART" deve essere riconosciuto come valido da "OROSMART" e i lingotti devono pervenire in condizioni originali. In caso di lingotti con qualche difetto possono essere applicate delle detrazioni al prezzo di vendita secondo le seguenti percentuali:
* Barra d'oro con peso 1 grammo - 10 grammi: 8%
* Barra d'oro con peso 11 grammi - 50 grammi: 6%
* Barra d'oro con peso 51 grammi o più: 4%
* Barra d'argento con peso 31.1 grammi - 500 grammi: 12 %
* Silver Bar con peso 501 grammi o più: 10%


La riduzione del prezzo per una barra che non è nella sua condizione originale dipende dalla gravità del danno e dalla presenza o meno di una perdita di peso. 
In caso di riduzione di prezzo, questa sarà comunicata al cliente direttamente in negozio e OROSMART salderà il prezzo pattuito solo a seguito dell’accettazione del cliente.


Come si regola la vendita delle monete?
Il prezzo indicato per una moneta è valido solo se la moneta è in condizioni originali (fior di conio).
La riduzione del prezzo per una moneta che non è nella sua condizione originale dipende dalla gravità del danno e dalla presenza o meno di una perdita di peso. 


Come si regola la vendita di oggetti diversi dai lingotti?
"OROSMART" effettuerà il pagamento per gli altri tipi di articoli venduti (rottame, gioielli, altro) in base alle istruzioni del cliente non appena gli articoli sono stati ispezionati, testati e verificati. 


OROSMART prevede il pagamento in contanti o assegno bancario?
Per i clienti, "OROSMART" è normalmente in grado di regolare gli ordini di vendita in contanti entro i limiti stabiliti dalla legge o tramite assegno.  Tuttavia, OROSMART si riserva il diritto di pagare tramite bonifico su conto bancario del Cliente. 
In tal caso il pagamento verrà inviato al conto bancario del Cliente entro 1 giorno lavorativo dal momento in cui "OROSMART" prende possesso degli articoli. 
Tutte le spese bancarie sono interamente a carico del cliente. 


Si possono ricevere i pagamenti su un conto OROSMART?
Sì. I clienti in possesso di un conto OROSMART possono ricevere il pagamento in due giorni lavorativi dalla vendita direttamente sul proprio conto.


Un ordine di vendita è vincolante?
Sì. Un ordine di vendita è vincolante e il cliente 


OROSMART può rifiutare un ordine di vendita?
Sì. OROSMART può rifiutare un ordine di vendita nelle seguenti situazioni:
* Quando un cliente ha precedentemente annullato un ordine di vendita vincolante
* Quando gli articoli non vengono consegnati entro il termine stabilito
* A seguito di informazioni errate date dal cliente:
   * il metallo non è un metallo prezioso;
   * Il Cliente ha fornito una descrizione errata;
   * Il metallo si discosta significativamente dalla purezza e dal peso che il Cliente ha specificato;
   * il metallo è di un altro tipo rispetto a quello specificato dal Cliente.
In tutti questi casi OROSMART si riserva il diritto di addebitare al cliente una commissione di 60 euro a copertura delle spese e di richiedere la restituzione dell’eventuale acconto versato prima di restituire i beni al cliente.
In caso OROSMART decida di annullare la vendita per motivi diversi da quelli elencati al cliente non verranno addebitate spese a parte quelle dell’eventuale corriere.


Come funziona il codice pin?
Al momento della registrazione il cliente deve scegliere un codice di 5 cifre per poter utilizzare il servizio “Valori al sicuro” e i servizi di stoccaggio di OROSMART. In caso di errore nell’inserimento del pin ripetuto per cinque volte, l’account verrà bloccato per sicurezza. In questo caso il cliente dovrà contattare OROSMART per avere accesso alla procedura per sbloccare il conto e per selezionare un nuovo PIN.


Cosa fare se si è dimenticata la password di accesso?
La password può essere ripristinata cliccando sul link “Hai dimenticato la password?”


Quali sono le condizioni legali?
Il contratto stipulato tra OROSMART ed il cliente è regolato dalla legge italiana vigente in materia. Ogni controversia sarà gestita a Milano mediante arbitrato.
In merito alle prerogative di OROSMART si fa presente che:
* OROSMART si riserva il diritto di assegnare uno studio legale o una società di recupero crediti per agire per conto di OROSMART in caso di insolvenza da parte del cliente. Qualsiasi costo o spesa sostenuti in relazione a tale atto sono a carico del Cliente.
* OROSMART non avalla alcun broker e non garantisce l'investimento di alcun Cliente. Il prezzo o il valore del lingotto può variare
* OROSMART non fornisce consulenza finanziaria.
* OROSMART non effettua, per conto proprio o per conto di alcuno dei suoi clienti attività o servizi di negoziazione di materie prime o contratti su merci
* OROSMART by HI CASH s.r.l. adotta il modello di gestione 231 che esplicita i protocolli inerenti i reati al fine di ottemperare agli obblighi di legge derivanti dal D.Lgs. 231/2001.
In merito alle condizioni legali, il cliente garantisce che:
* Tutte le dichiarazioni fatte a "OROSMART" sono vere. 
* Nessuno dei lingotti immagazzinati in base al presente Accordo è collegato a attività o fonti illegali.
* Informerà tempestivamente OROSMART di ogni eventuale modifica al contratto
* Accetta di ricevere comunicazioni periodiche via mail sul mercato, prodotti, eventi, promozioni o simili. Il Cliente può sempre scegliere di annullare l'iscrizione a queste e-mail facendo clic sul collegamento di annullamento dell'iscrizione in tale e-mail
In caso di azione negligente da parte del cliente, OROSMART non può in nessun caso essere ritenuta responsabile
Si intende per azione negligente:
* Mancata attivazione dell’autenticazione a due fattori
* Comunicazione a terzi dei dati di accesso al conto
* Utilizzo di un computer non protetto
* Inesattezze nei dettagli bancari
In seguito a cause di forza maggiore OROSMART non può essere ritenuta responsabile per il mancato adempimento dei suoi compiti. 
Per cause di forza maggiore si intende:
* Incendi, 
* alluvioni, 
* terremoti, 
* tempeste, 
* uragani 
* guerra,
* invasione, 
* guerra civile, 
* ribellione, 
* rivolta, 
* insurrezione, 
* attività terroristiche, 
* nazionalizzazione o altre imposizioni da parte delle autorità, 
* interruzione del mercato, 
* chiusura del mercato, 
* inadempimento del mercato, 
* blocco, 
* embargo, 
* controversia di lavoro, 
* sciopero, 
* blocco, 
* interruzione o guasto dell'elettricità o del servizio telefonico.


Quali sono le responsabilità di OROSMART per lo stoccaggio in nome del cliente?
La responsabilità di "OROSMART" inizierà al momento dell'acquisto da parte del Cliente e rimane in vigore fino al momento in cui il Cliente vende o ritira tutti i lingotti conservati nel caveau.
OROSMART" non è responsabile per:
* qualsiasi perdita ai lingotti durante la conservazione a causa o in seguito ad eventi di forza maggiore
* qualsiasi mancata osservanza delle istruzioni da parte del Cliente.
* Carenza o scomparsa di lingotti a seguito di ispezione, ricerca o controllo da parte di periti o agenzie governative o altri al momento sconosciuti.
* Perdita risultante da negligenza o cattiva condotta intenzionale del Cliente.
* Eventuali perdite ordinarie di peso o di volume, normale usura e ossidazione naturale.
* Confisca, sequestro, appropriazione, espropriazione, requisizione per titolo d'uso o distruzione intenzionale dei lingotti sotto qualsiasi ordine del governo o dell'autorità pubblica.


I miei dati sono al sicuro?
Sì. OROSMART protegge la riservatezza dei propri clienti, non divulgherà alcuna informazione a terze parti a meno che non sia obbligata a farlo ai sensi della legge Italiana. 
OROSMART può divulgare le informazioni del Cliente ai propri dipendenti, agenti e appaltatori per il regolare svolgimento delle proprie mansioni.
Le informazioni sui clienti raccolte da "OROSMART" vengono utilizzate esclusivamente a fini di assistenza clienti.
OROSMART può rescindere unilateralmente il contratto?


Sì. OROSMART può risolvere il contratto con il cliente dando preavviso di 14 giorni dandone notifica via mail al cliente che è responsabile per il pagamento di tutte le spese sostenute per la vendita o il ritiro del lingotto/i indipendentemente dal motivo della risoluzione.
"OROSMART" può inoltre risolvere il presente contratto in qualsiasi momento se:
* Il Cliente viola uno qualsiasi dei termini del contratto
* Il Cliente va in liquidazione, o è dichiarato fallito
* Il Cliente è sospettato di utilizzare il servizio dell'azienda per attività illecite, compreso ma non limitato al riciclaggio di denaro e al finanziamento del terrorismo.
* Il Cliente non effettua il pagamento puntuale delle tariffe in conformità con le disposizioni del contratto.
Quali sono le tariffe per il servizio di stoccaggio?
Il servizio di stoccaggio prevede le seguenti condizioni economiche:


* Prodotti di lingotti d'oro: 0,39% annuo
* Prodotti in lingotti d'argento: 0,59% annuo
* Grammi PPO Oro: 0,09% annuo
* PPO Grammi Argento: 0,19% annuo
* Tariffa minima giornaliera di deposito: euro 0,19. La commissione minima si applica nel caso in cui la tariffa giornaliera calcolata sia inferiore a 0,19 euro. I conti dei clienti che non contengono lingotti o che detengono solo grammi di PPO (virtuali e/o a titolo di prova) all'apertura del conto sono esentati dalla commissione minima.
* Le commissioni di gestione di un conto Valori al Sicuro di OROSMART vengono addebitate allo 0,5%
* IVA viene calcolata sulle commissioni di gestione in base al valore di mercato medio settimanale della tua partecipazione totale archiviata nel caveau (fatturate annualmente)
* Conversione / Ritiro PPO per istanza: 0
* Prelievo lingotti GRATUITO per istanza: euro 129
* Audit cliente di lingotti conservati nel caveau: euro 99
* Tassa di pagamento tardiva per spese di deposito: euro 49 per sollecito più interessi mensili del 2% sulle spese di deposito precedentemente maturate, incluse le commissioni di ritardo di pagamento precedentemente maturate.
* Le spese di deposito sono calcolate giornalmente sulla base del prezzo medio del metallo alle ore 00:01.
OROSMART by HI CASH s.r.l. Via Monte Napoleone 8 - 20121 Milano - P.IVA 07231720967 - Op. Prof. Oro 5003751